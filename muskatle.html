<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Muškatle</title>
    <link rel="stylesheet" href="muskatle.css">
</head>
<body>
    <p id="text">
        Muškatle su veoma izdržljive biljke i lake za negu. Cvetaju u proleće, leto,
        pa i za vreme toplih jesenjih dana. 
        Veoma su popularne cvetnice i ukrašavaju terase, balkone, prozore, tremove i vrtove. 
    </p>
    <div id="img">
<img src="IMG_8914.JPG">
    </div>
<p id="text">Muškatli najviše odgovara svetlo mesto, zaštićeno od podnevnog sunca.

    Optimalne temperature za gajenje muškatli su od 10 do 27 stepeni. Na nižim temperaturama one polako 
    počinju da propadaju. Na 10 stepeni ulaze u fazu mirovanja i mogu preživeti dosta dugo, ali ne rastu i ne cvetaju. Na temperaturama preko 30 stepeni njihov rast se takođe zaustavlja.
    
    Zalivanje muškatli mora da bude redovno, ali umereno. Neophodno je da biljke imaju dovoljno vlage, 
    da listovi ne bi uvenuli. Previše vlage i preterano zalivanje izaziva truljenje korena i zato zemljište 
    treba da bude ravnomerno vlažno. <br>Dovoljan broj rupa na saksiji dobro reguliše odvođenje suvišne vode. 
    Poželjno je da se gaje u manjim saksijama, kako bi se zemljište osušilo između zalivanja.
    U toku leta, u kasnijim podnevnim časovima, muškatle mogu da se prskaju odstajalom vodom. 
    Ukoliko su noći hladne, ova mera nege nije preporučljiva.
    
    Muškatle često cvetaju i u jesen, ako su noći prijatne. Krajem septembra trebalo bi ukloniti sve cvetove,
    i sveže i uvele, kako bi biljka štedela energiju. Većina listova opadne preko zime. 
    Uvele listove je najbolje ukloniti rukom. Odsecanje je lošija varijanta, jer bi ostale samo kratke grančice.</p>
   <div id="img1">
    <img src="1587100002_geranium-muskatle.jpg">
</div>
    <p id="text1">U kasnu jesen, pre mrazeva, muškatle treba da se skrate na oko 20 santimetara, a uveli i oštećeni listovi i 
        cvetovi uklone. Muškatle se zatim ostavljaju u prostoriju sa temperaturom od 8 do 10 stepeni. Tople i mračne
        prostorije nisu pogodne za prezimljavanje, jer u njima muškatla tera tanke i blede izdanke, 
        što dovodi do iscrpljivanja biljke.<br> Zimi ih treba samo povremeno zalivati, jednom u 15 dana ili mesec dana,
         i ne prihranjivati ih sve do marta. One skladište vodu u debelim stabljikama i njihova zemlja treba 
         da je malo vlažna.<br>
        Muškatla se sadi u već pripremljenu mešavinu zemlje. Dosta dobro se pokazao tresetni supstrat krupne
        granulacije. <br>Muškatle vole dosta vazduha oko korena, i zemlja ne treba da bude previše zbijena. 
        Zemlja ne treba da bude ni previše rastresita da ne bi predugo zadržavala vodu. 
        Nakon sađenja prvih 15 dana muškatla se zaliva čistom vodom, a onda se počinje sa prihranom.
        
        
        Muškatle jakih i neobičnih boja cvetova ne treba da se sade na najjačem suncu, jer listovi mogu da blede, 
        a cvetanje se smanji.
        Prihranjuje se đubrivom za muškatle, đubrivom na bazi guana ili osmokotnim đubrivom za cvetnice.<br>
        Tokom vegetacije prihranu muškatla treba obavljati zalivanjem 1-2 puta nedeljno rastvorom za muškatle. 
        Muškatle se, kao ni ostale biljke čiji listovi imaju dlačice, ne smeju prihranjivati prskanjem preko listova.
        
        Muškatle se razmnožavaju uzimanjem reznica sočnih biljaka, najbolje leti. Reznice se stavljaju u topao, 
        peščani kompost, ali vodite računa da on bude umereno i dovoljno vlažan. <br> Neke vrste muškatli razmnožavaju se 
        i semenom. Potrebno je da seme bude sveže, jer muškatla relativno brzo gubi klijavost.
       
        
        Da bi imale što lepši i grmolik rast potrebno je muškatlama povremeno kratiti vrhove izdanaka. 
        Precvetale cvetove i cvetne stabljike treba redovno uklanjati kako bi što duže cvetale.
        
        
        Nije potrebno dodatno orezivati muškatle, osim ako neka grana nije počela da štrči.<br> 
        Obrezivanjem se odlaže cvetanje.
        Nije poželjno da se muškatla gaji više od dve godine, jer će se treće godine biljka jako udrveniti, 
        i zato je dobro da se zameni sa novim mladicama.
        Ako muškatle imaju adekvatnu negu ukrašavaće terase, balkone, prozore, tremove, vrtove mnoštvom 
        svojih predivnih cvetova i interesantnim oblicima listova u proleće, leto i u lepe jesenje dane.
    </p>
        <div id="h">
        <h3>Sunce na nebu, muškatle na terasi.</h3>
        </div>

</body>
</html>